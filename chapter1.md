# Wat gebeurt er als je het web gebruikt?

Voordat je een webpagina kunt lezen, moet je eerst de browser duidelijk maken welke pagina je wilt lezen. Dit kun je doen door de naam van deze webpagina (de *URL*) in te tikken in het adresvenster van de browser. Je kunt ook een *link* gebruiken, bijvoorbeeld in het resultaat van een zoekmachine. 

1. je geeft het adres van de webpagina op, in de vorm van een *URL* (Uniform Resource Locator), in de adresbalk van de *browser*. Voorbeelden van URLs zijn: `http://www.infvo.nl/lab`, `https://mozilla.org`.
2. de browser zoekt aan de hand van deze URL het internet-adres (ip-adres) van de *server*. (Via de DNS-server.)
3. de browser haalt, door middel van het `http`- of `https`-*protocol*, de betreffende pagina op van de server. Deze pagina heeft meestal de vorm van een *html-bestand*.
4. de browser zet dit html-bestand om in een weergave op het scherm: van html naar pixels. Het resultaat hangt niet alleen af van het html-bestand, maar ook van het apparaat waarop de browser werkt, van de vorm van het venster, en van de instellingen door de gebruiker.

In latere hoofdstukken gaan we dieper in op de verschillende onderdelen.

Het *internet* verbindt computers in allerlei maten en soorten over de hele wereld. Het Internet vormt de basis van een groot aantal toepassingen. Voorbeelden hiervan zijn e-mail, ftp (voor het oversturen van bestanden), internet-telefonie (Skype), en het web. 

> Begrippen die een rol spelen bij het internet: IP-adres, domeinnaam, router, Internet Service Provider (ISP), DNS-server, Internet-telefonie, e-mail, 

Het *web* is één van de belangrijkste toepassingen van het internet. Voor veel mensen is het web het gezicht van het internet.

Het web is niet alleen een toepassing van het internet, het is ook steeds meer de basis voor andere toepassingen: web-applications, of web-apps. Sommige mobiele apps zijn gemaakt met web-technologie. Het voordeel hiervan is dat deze apps op alle mobiele apparaten en Operating Systems kunnen werken. Dit in tegenstelling tot "native apps", die voor een specifiek soort apparaat en Operating System gemaakt worden - bijvoorbeeld voor Android of voor iOS.

Een website lees je op een lokale computer, bijvoorbeeld een smartphone of een laptop, via een *browser* - zoals IE, Chrome, of FireFox. Een webpagina heeft een adres in het web: de URL (Uniform Resource Locator). De browser haalt aan de hand van deze URL de pagina op van de *server*. 

----

In de praktijk doe je dit meestal anders:

* je tikt in ditzelfde venster een aantal zoektermen in; de meeste browsers zoeken dan automatisch de meest passende pagina's op;
* je klikt in een ander document op een *link*; dit andere document kan bijvoorbeeld een pagina met zoekresultaten zijn, een pagina die je verder laat zoeken, of een e-mail of een chatbericht met een link.
* je gebruikt een *bookmark* in de browser, waarin je de adressen opslaatt van pagina's die je vaker bezoekt.
# Opmaak: Style sheets (CSS)

Je hebt gezien dat een webpagina er heel anders uit kan zien, afhankelijk van het apparaat waarop je dit bekijkt. Voor de opmaak van een webpagina maken webpagina's gebruik van *style sheets* (Cascading Style Sheets). Deze opmaak wordt vaak in aparte bestanden beschreven, herkenbaar aan het type `.css`. De opmaak van een pagina kan voor een groot deel met behulp van deze aparte bestanden plaatsvinden.

Door het scheiden van de inhoud (tekst en structuur in html-bestanden) en de opmaak (in css-bestanden) kunnen de inhoud en de opmaak onafhankelijk van elkaar aangepast worden. Als je de tekst aanlevert, hoef je je geen zorgen te maken over de opmaak. Als je de opmaak verzorgt, hoef je je geen zorgen te maken over de inhoud.

> Dit is een voorbeeld van een principe dat je in de informatica vaak tegenkomt: *Separation of Concerns*, het scheiden van verantwoordelijkheden. Dit is een belangrijk principe om complexe systemen beheersbaar te houden.

Dat je bij eenzelfde inhoud sterk verschillende vormen mogelijk zijn, toont de website [CSS Zen Garden](http://www.csszengarden.com).

**Opdracht** Bekijk een aantal voorbeelden op deze website.

Wat betekent dit voor een normale gebruiker?

* je kunt ook je eigen opmaak definiÃ«ren. Deze kan voorrang krijgen boven de opmaak die de browser geeft, of de website.
     * een eenvoudig voorbeeld hiervan is het aanpassen van de minimale lettergrootte (font size).
     * je kunt ook het lettertype bepalen dat liever ziet dan het normale browser-lettertype.
     * deze aanpassingen kunnen helpen om de leesbaarheid van webpagina's te vergroten. Dit geldt in het bijzonder voor mensen die minder goed zien. (Dit is een voorbeeld van *accessibility*).







